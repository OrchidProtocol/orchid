
<h1>ऑर्किड मदद</h1>

<p>ऑर्किड 0.9.24 में आपका स्वागत है</p>

<b>उत्पाद समर्थन</b>
<ul><li>मुझे अधिक मदद चाहिए, मैं कहाँ जाऊँ?</li></ul>

<b>शुरुआत</b>
<ul><li>ऑर्किड क्या है?</li>
<li>ऑर्किड को कैसे चालू किया जाता है?</li>
<li>खातों का प्रबंधन कैसे काम करता है?</li>
<li>यातायात मॉनिटर क्या है?</li>
<li>मैं मल्टी-हॉप, ओपन-वीपीएन और वायर-गार्ड में कैसे पहुँच सकता हूँ?</li></ul>

<b>ऑर्किड खाते</b>
<ul>
	<!-- BEGIN: EXCLUDE(Android) -->
	<li>मैं ऑर्किड खाता कैसे खरीद सकता हूँ?</li>
	<!-- END: EXCLUDE(Android) -->
<li>क्या मैं क्रिप्टो का उपयोग करके ऑर्किड खाता निर्मित कर सकता हूँ?</li>
<li>मैं मौजूदा ऑर्किड खाते को कैसे आयात कर सकता हूँ?</li></ul>

<h1>उत्पाद समर्थन</h1>
<p>ऑर्किड कैसे काम करता है इसके बारे में जानने के लिए, और समस्या-निवारण के लिए <a href="https://docs.orchid.com/en/latest/">ऑर्किड सहायता दस्तावेज</a> देखें।</p>

<p>यदि आपको इसके बाद भी मदद या सामान्य प्रतिपुष्टि आवश्यता पड़े तो, <a href="mailto:help@orchid.com">help@orchid.com</a> को ईमेल करके एक समर्थन टिकट खोलें और हम 24 घंटे में आपसे संपर्क करेंगे।</p>
<h1>शुरुआत</h1>

<h2>ऑर्किड क्या है?</h2>

<p>ऑर्किड आपको एक वीपीएन विक्रय-स्थल के साथ जोड़ देता है, जहाँ कई वीपीएन प्रदाता आपको सेवा पेश करेंगे। हर बार जब आप कनेक्ट होंगे, आपको नेटवर्क के प्रदाताओं में से एक प्रदाता बेतरतीब तरीके से निर्दिष्ट कर दिया जाएगा। यदि कभी भी आपको उसकी सेवा पसंद न आए, तो आप ऑर्किड को बंद करके दुबारा चालू कर सकते हैं, जिससे आप उस कनेक्शन का पुश्चक्रण कर सकेंगे और आपको कोई दूसरा प्रदाता निर्दिष्ट हो जाएगा। जब आप कनेक्ट हो जाते हैं और आप वीपीएन का उपयोग करना शुरू कर देते हैं, तब आप इस सेवा के लिए बाइट के हिसाब से भुगतान करेंगे और नैनो-भुगतान भेजते जाएँगे।</p>

<p>सेवा के लिए वीपीएन प्रदाताओं को भुगतान करने के लिए, इस ऐप को कम से कम एक ऑर्किड खाते में पहुँच की आवश्यकता रहेगी। ठीक से काम करने के लिए, इस खाते में सही निक्षेप और शेष राशि भी होनी होगी। </p>

<h2>ऑर्किड को कैसे चालू किया जाता है?</h2>

<p>जब आपने क्रेडिट जोड़कर या डी-ऐप के द्वारा एक ऑर्किड खाते में राशि डाल दी हो और वह सक्रिय हो, तब ऑर्किड को चालू करने और अपने कनेक्शन की स्थिति देखने के लिए होम स्क्रीन पर कनेक्ट को दबाएँ।</p>

<p>ऑर्किड को पहली बार चालू करने पर आपको वीपीएन अनुमतियों को अधिकृत करना होगा। हर बार जब आप ऑर्किड को चालू करेंगे, आप बेतरतीब रीति से नेटवर्क के किसी प्रदाता से जुड़ेंगे। ऑर्किड को बंद करके दुबारा चालू करने के बटन का उपयोग करने से आपके कनेक्शन का पुनश्चक्रण होगा और बेतरतीब रीति से आप दुबारा जुड़ जाएँगे।</p>

<h2>खातों का प्रबंधन कैसे काम करता है?</h2>

<p>खातों का प्रबंधन वह जगह है जहाँ आपको ऑर्किड पते और उनसे संबंधित सभी खातों के विवरण दिखाई देंगे। आप किसी ऑर्किड पते का उपयोग क्रेडिट के साथ एक खाता खरीदने और ऑर्किड डी-ऐप में अपने खुद की क्रिप्टो-मुद्रा राशियों से खाता बनाने के लिए कर सकते हैं।</p>

<p>आपके वर्तमान में चयनित ऑर्किड खाते के नीचे, आपको उससे संबंधित सभी खाते दिखाई देंगे। ऑर्किड नेटवर्क के प्रदाताओं को वीपीएन भुगतान करने के लिए आपको एक सक्रिय खाता चुनना होगा।</p>

<p>ऑर्किड खाता खरीदने और निर्मित करने के बारे में अधिक जानकारी नीचे पाएँ।</p>

<h2>यातायात मॉनिटर क्या है?</h2>

<p>यातायात मॉनिटर एर नेटवर्क प्रोटोकॉल विश्लेषक है जो आपको अपने फोन नेटवर्क कनेक्शनों के बारे में जानकारी देखने देता है। होम स्क्रीन पर सबसे ऊपर दाएँ मेनू चिह्न पर क्लिक करके यातायाता मॉनिटर चुनकर आप उसमें प्रवेश सकते हैं। </p>

<p>सेटिंग में जाकर और बिना हॉप के वीपीएन को अनुमति दें (केवल यातायात मॉनिटरन) को सक्षम करके आप बिना कोई भी हॉप बनाए ही यातायात मॉनिटर को सक्षम कर सकते हैं।</p>

<h2>मैं मल्टी-हॉप, ओपन-वीपीएन और वायर-गार्ड में कैसे पहुँच सकता हूँ?</h2>

<p>अभी के लिए, मल्टी-हॉप, ओपन-वीपीएन और वायर-गार्ड का उपयोग करने के लिए, आपको पुराने इंटरफेस में वापस जाना होगा। यह सेटिंग -> मल्टी-हॉप यूआई को सक्षम करें में उपलब्ध है।</p>

<p>फिलहाल आप नए इंटरफेस में केवल ऑर्किड क्रेडिट खाते खरीद सकते हैं।</p>

<h1>ऑर्किड पता और खाते</h1>

<!-- BEGIN: EXCLUDE(Android) -->

<h2>मैं ऑर्किड खाता कैसे खरीद सकता हूँ?</h2>

<p>ऑर्किड को सेट करने का सबसे आसान तरीका ऐप में एक ऑर्किड खाता खरीदना है। होम स्क्रीन से, खातों का प्रबंधन में जाएँ और क्रेडिट जोड़ें पर क्लिक करें।</p>

<p>यहाँ से, आपको खरीदने के लिए उपलब्ध विकल्प दिखाई देंगे। जब खरीदना पूरा हो जाए, आपको खातों का प्रबंधन में वापस ले जाया जाएगा, और अब आपका खाता शेष और निक्षेप राशियों के साथ दिखाई देना चाहिए। खाते को सक्रिय करने के बाद आप ऑर्किड के साथ जुड़ सकते हैं।</p>
<!-- END: EXCLUDE(Android) -->

<h2>क्या मैं क्रिप्टो का उपयोग करके ऑर्किड खाता निर्मित कर सकता हूँ?</h2>

<p>हाँ! ऑर्किड परिवेश में एक डी-ऐप (विकेंद्रीकृत अनुप्रयोग) है जिससे उपयोगकर्ता एक वॉलेट को जोड़ सकते हैं और ऑर्किड खाते में क्रिप्टो राशियाँ डाल सकते हैं। </p>

<p>ऐप में बनाए गए ऑर्किड पते को राशि देकर ऑर्किड खाते बनाए जा सकते हैं। आपको ऐप से ऑर्किड पते को कॉपी करके ऑर्किड डी-ऐप में डालना होगा, एक वॉलेट जोड़ना होगा और फिर इस खाते के लिए भुगतान करना होगा। </p>

<p>ऑर्किड पते को कॉपी करने के लिए, खातों का प्रबंधन स्क्रीन में जहाँ ऑर्किड पता यह कहा गया हो, उसके नीचे जो संख्या है, उस पर टैप करें।</p>

<p>अधिक सहायता के लिए, हमारे <a href="https://www.orchid.com/join" target="_blank">शामिल होने के निर्देश</a> देखें या <a href="http://docs.orchid.com">सहायता दस्तावज</a> पढ़ें।</p>

<h2>मैं मौजूदा ऑर्किड खाते को कैसे आयात कर सकता हूँ?</h2>

<p>ऐप में या अन्य कहीं खाता बना दिए जाने के बाद, उसे निर्यात और साझा किया जा सकता है। एक मौजूद खाते को आयात करने के लिए, खाता प्रबंधन में जाएँ और ऑर्किड पते के बगल में जो दाँतों वाला चक्र है, उसे टैप करें, फिर आयात करें को चुनें।  अभ आप ऑर्किड खाते को स्कैन कर सकते हैं या चिपका सकते हैं, जिससे वह एक नए ऑर्किड पते के नीचे जोड़ दिया जाएगा।</p>

<p>जोड़ दिए जाने के बाद आपको उस खाते से संबंधित शेष और निक्षेप राशि दिखाई देनी चाहिए।</p>



